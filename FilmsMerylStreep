# 5 найкращих фільмів з Меріл Стріп

22 червня 2016 року американській акторці Меріл Стріп виповнилося 67 років.
Зірка Голлівуду зіграла у понад 80 фільмах, отримала вісім нагород Золотий глобус та три статуетки Оскар.

Меріл Стріп вважають однією із найкращих кіноактрис сучасності.
Голівудська акторка працює в театрі, кіно та на телебаченні. Фільми, де знімалася Стріп, беззаперечно стали улюбленими стрічками, які можна передивлятися знову і знову.

## Залізна леді (2011)

Біографічний фільм розповідає про життя та політичне зростання однієї з найбільш впливових жінок Маргарет Тетчер. Роль прем'єр-міністра вважають однією з найбільш вдалих у кар'єрі Стріп.

Фільм приніс акторці Оскар, премію BAFTA та Золотий глобус за найкращу жіночу роль.

* Фільм показує Тетчер з усіх боків, Тетчер як людину: якою вона була чужою серед всіх чоловіків на роботі, чужою серед жінок в житті, яким суворим і залізним лідером вона була,
і якою самотньою вона була в останні роки життя. Поціновувачам біографій рекоментую :)

## Мисливець для оленів (1978)

Військова драма про життя трьох друзів до і під час війни у В'єтнамі не залишить байдужим. На створення фільму надихнув роман Три товариші Е.М. Ремарка.
Стрічка глибоко показує жахи війни та справжню дружбу у складні часи. Фільм отримав п'ять нагород Оскар.

* Це один з найбільш правдивих фільмів про війну, яке мені довелося побачити, з безліччю відмінно підігнаних деталей, що працюють, як єдиний механізм, злагоджено і без перебоїв.
Наполегливо кадр за кадром режисер розкриває глядачам, як конфлікти зовнішні і внутрішні знищують героїв.

## Крамер проти Крамера (1979)

Фільм-драма розкриває складнощі сімейного життя. Батько, який повністю присвятив себе роботі, не помічає проблем у власній родині.
Матір (Меріл Стріп) не витримує постійної відсутності чоловіка і йде з сім'ї, залишивши його з маленьким сином.

За роль у стрічці Меріл Стріп була нагороджена премією Оскар за кращу жіночу роль другого плану.

* Фільм про сімейне життя, про сімейне щастя, про нелегкі шляхи до взаєморозуміння. У кінокартині Роберта Бентона відмова матері від маленького Крамера сприяє зближенню Теда зі своєю дитиною.
Більша частина фільму присвячена відновленню взаємовідношь батька та сина. Надзвичайно зворушливий та драматичний фільм.

## Диявол носить Prada (2006)

Американська комедія розповідає історію дівчини з невеличкого міста, яка понад усе мріяла зробити кар'єру журналіста.
Вона отримує посаду помічниці деспотичного редактора модного журналу, яку чудово вдалося зіграти Меріл Стріп.

Акторка була нагороджена Золотим глобусом за кращу жіночу роль.

* В основі всього у фільмі лежать два абсолютно різних підходи до роботи, з одного боку кар'єризм, а з іншого боку вибір на користь сім'ї.
Легка і весела комедія, яку можна переглядати нескінченно. Цей прекрасний фільм неодмінно сподобається всім хто небайдужий до моди або просто хоче відпочити після важкого дня.

## З Африки (1985)

Романтична драма на основі автобіографічної книги розповідає історію забороненого кохання та особистої драми заміжньої жінки.
Стрічка отримала сім нагород Оскар та Золотий глобус як найкращий фільм.

* Хороша біографічна стрічка, яка не дає глядачеві розжовану версію героя з заздалегідь виліпленими шаблонами 'позитивного' або 'негативного' персонажа.
Вона показує людини у всій складності - з її сильними сторонами, недоліками, помилками і подвигами.