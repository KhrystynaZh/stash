# 5 іноземних фільмів, які знімали в Україні

Негода за вікном не привід сумувати. Озбройтеся парасолькою та гарячим чаєм і відкривайте для себе мальовничі куточки нашої країни.
Якщо ж ви надаєте перевагу залишитися вдома і дивитися на красу України на екрані, читайте підбірку іноземних фільмів, які знімали на теренах нашої Батьківщини.

## Будинок літаючих кинджалів (2004)

Китайський режисер Чжан Імоу вирішив, що найкращою локацією для зйомок стрічки про події в Китаї у 9 столітті є Українські Карпати.
Режисер у пошуках ідеального місця зйомок побував у Росії, Швейцарії та Новій Зеландії, але все ж вибір зупинив на українських пейзажах.

Найбільш видовищні бойові сцени знімали в національному парку Гуцульщина, що в Івано-Франківській області.
Фінал стрічки мав за сценарієм зніматися на лузі, всіяному квітами.
Однак гори показали свою примхливість: в жовтні випав сніг. Проте зйомки не зупинили і залишилися задоволеними отриманим результатом.

Кривава стрічка про любов була номінована на Оскар як краща операторська робота.

## Легенда про піаніста (1998)

Музеї міста Одеса та морський порт посприяли зйомкам фільму: саме там режисер отримав усі необхідні декорації та реквізит для стрічки.

Музична драма Джузеппе Торнаторе був знятий в Одесі.
Стрічка отримала Золотий глобус за кращий саундтрек, премію Європейської кіноакадемії за кращу операторську роботу та шість нагород національної кінопремії Італії Давид ді Донателло.

## Все освітлено (2005)

Американська пригодницька стрічка Все освітлено з Елайджа Вудом отримала небувалий розголос у західній пресі.
Фільм був знятий за мотивами однойменного роману Джонатана Сафрана Фоера.
Одна з сюжетних ліній розповідає, як головний герой, 20-річний американець, вирушає до України, аби знайти людину, яка врятувала його дідуся в роки другої світової війни.

За декілька років після виходу книги американський кіноактор Лів Шрайбер захотів зрежисувати фільм на основі роману.

Фільм з Елайджа Вудом та вокалістом гурту Gogol Bordello Євгеном Гудзем отримав дві нагороди Венеціанського кінофестивалю.

## Перевізник 3 (2008)

Відомий американський бойовик із Джейсоном Стейтемом в головній ролі також знімали в Одесі. Для епізоду з переслідуванням, який після монтажу займав лише 7 хвилин, знімальна група витратила день.

Сценарист і продюсер стрічки Люк Бессон вирішив, що заради колоритної атмосфери всій команді варто на декілька приїхати в Одесу.
Переглядаючи стрічку, можна помітити декілька об’єктів одеської архітектури: аеропорт, трамвайне депо, припортову естакаду та Привокзальну площу.

## Поліцейська історія 4: Перший удар (1995)

Кримінальну комедію з Джекі Чаном знімали в Австралії, Росії та Україні. За сюжетом Джекі Чан переслідує шпигунку Наталію, яка купила туристичну путівку в Україну.

Українські гори творці фільму знімали в Австралії. У стрічці є кіноляпи з евкаліптами а Карпатах та написами по типу Сніжні Карати